# Cüzdan fonlarınızı nasıl koruyabilirsiniz?

### Adım 1 - Telefon ve Uygulama Güvenliğini Etkinleştirin

Unstoppable Wallet’in sadece orijinal sürümünü kullanın. Uygulamayı yalnızca web sitemizde verilen linklerden indirin: [www.unstoppable.money](http://www.unstoppable.money) En son sürümün yüklenmesi aynı zamanda güvenlik düzeltmeleri ve optimize edilmiş performans sağlar.

Unstoppable Wallet’i asla root atılmış bir cihaza yüklemeyin. Cihazınızı kötü amaçlı yazılımlardan uzak tutun, kötü amaçlı uygulamalar indirmeyin. Cihazınız için her zaman en son güncellemeleri ve güvenlik yamalarını edinin. **Telefonunuzu kilitleyin veya kullanılmadığında kendini otomatik olarak kilitleyecek şekilde ayarlayın.**

Unstoppable Wallet, **uygulamanın kendisine bir şifre** koyarak yetkisiz erişime karşı koruma sağlar. Bu özellik sayesinde, Unstoppable Wallet’i her başlattığınızda kimlik doğrulaması yapmanız gerekir. Ayarlar içinden şifre korumasını etkinleştirebilirsiniz.

### Adım 2 - Özel Anahtarınızı Koruyun 

Özel Anahtar, Unstoppable Wallet’inizin güvenliği için çok önemli bir unsurdur. Cihazınız kaybolursa, hasar görürse veya çalınırsa, cüzdanınızın tamamına yeniden erişim sağlamak için özel anahtarınızı kullanabilirsiniz.

Bu nedenle, Özel Anahtarlarınızı güvende tutmanız oldukça önemlidir. Özel Anahtarınızı çevrimdışı olarak saklamanız şiddetle tavsiye edilir. Bir kâğıda yazın ve güvenli bir kasada saklayın.

### Adım 3 - Kendinizi Geliştirin

Özel Anahtarınızı bilen herkes cüzdanınıza erişebilir ve fonlarınızın tam kontrolüne sahip olabilir. Fonlarınız çalındığında veya kaybolduğunda, onları kurtarmanıza yardımcı olamayız.
Akılda tutulması gereken bazı ipuçları:

- Özel Anahtarınızı **asla** hiçbir web sitesine girmeyiniz.
- Özel Anahtarınızı **asla** kimseyle paylaşmayın. Fonlarınıza erişim izni vermek istemediğiniz sürece.
- Unstoppable Wallet personeli, herhangi bir promosyon veya hediye için size **asla** doğrudan mesaj göndermez.
- Unstoppable Wallet personelinin sizden özel anahtarınızı istemesi için **asla** bir nedeni olmayacaktır.
- **Daima** resmi Unstoppable Wallet sosyal medya kanallarından ve sitesinden haberleri ve güncellemeleri alın.
